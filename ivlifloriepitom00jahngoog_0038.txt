XXXIIII . ι· 1111111110.

poteretur intactum, quod in B semper correctum* est. sed ¹suffi-
ciunt haec, quae facile augeri possent, si opus esset.
Eis enim quae hucusque disputaui uiam atque rationem fir-
mare uolui, qua Flori‘uerba restituere conatus sum, quatenus id
librorum testimoniis diligenter et ad artis criticae leges tractatis
effici potuit. ut officio critici plene satis fieret accedere debebat
rerum a Floro traditarum accurata pertractatio, qua sola multis
locis ad liquidum perduci poterit, quid ab eo scribi potuerit.
· quantus enim errorum grauissimorum et paene-incredibilium in
hominum atque, locorum nominibus, in tempore conputando,
denique in omnibus quae fidem historico faciunt· rebus in hoc
libro commissorum numerus sit, satis per eius interpretes atque
historiarum scriptores notum est neque ulla per exempla demon-
stratione eget. quamquam igitur nemo dubitare potest quin-a
Floro errores satis magni expectari possint, semper tamen inqui· ’
rendum erit, utrum errorem aliquem ipsi Floro an librario inpu-
tare debeamus, ne aut huius uitia emendare neglegamus aut
illius ignorantiam corrigamus, quorum utrumque criticumpari-
ter dedecet. uerum de hac re certum iudicium feni non potest
nisi quis accurate inuestigauen‘t, qua diligentia et cura, quo
iudicio et prudentia Florus singorla tradiderit, quam in eis fidem
. mereatur, quod praeclaro vexemplo in Cornelio Nepote Nipper-
'deius perfecit. tum demum quatenus erroribus Florus probabili-
ter liberari possit diiudicare licebit. hanc uero ei operam prae-
stare res meae non sinebant ; quare ab historica crisi prorsus
abstinui, contentus ei qui hunc laborem suscepturus est certa
, fundamenta iecisse, a quibus tuto proficisci possit. hinc etiam
quaestio, quaeestdefontibus quibus Florus usus sit, soluenda erit.
cum codices, etiarn BN , hunc libellum epitomem de T. Liuio
inscribant, non dederunt qui contenderent Florum nullo praeter
Liuium historiarum scriptore usum, sed ab eo solo’mutuatum
esse, quae rhetorice exornaret. quod qui nuper acerrime defen· ¹
dit Franciscus Ritterus in annalium ab antiquariis Rhenanis
editarum fasciculo XVII p 1 sqq, is ea leuitate, qua difficillimas
quaestiones facillimas sibi reddere solet, etiam hanc rem peregit.
· quasi oblitus esset, quot locis a Liuio diuersa Florus tradidisse
conuincatur sicubi Liuium ipsum conferre licet, ille quaecumque
apud Florum solum relata leguntur, quia Liuium iam adhibere

 

